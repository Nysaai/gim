Il testo descrive, attraverso varie metafore derivanti da situazioni reali, come una volta che si acquisisce la conoscenza riguardo ad un qualsiasi tema e ci si abitua alle proprie nuove competenze, si perde tutta la naturalezza e la grazia che si aveva quando si ignorava se le nostre azioni fossero giuste o errate.
La quasi perfezione originata dalla spontaneità non è replicabile in maniera consapevole, perché il giudizio degli altri e in particolar modo il nostro stesso giudizio ci influenza e ci costringe ad autocorreggerci, rendendo infine la nostra operazione più tecnica che naturale.
Questo comportamento non corrisponde più ad un semplice rispondere a ciò che ci accade, ma diventa una nostra forzatura per ottenere ad ogni costo l’esito da noi desiderato.
Le marionette rappresentano quindi il giusto equilibrio, dove il macchinista ha il controllo solo sul primo stimolo mentre il resto dei movimenti segue solo le leggi naturali della fisica e non più le intenzioni di un individuo.